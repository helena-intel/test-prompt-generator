总结这篇课文： 这是文本： 紛紛五代亂離間，一旦雲開復見天！草木百年新雨露，車書萬里舊江山。
尋常巷陌陳羅綺，幾處樓臺奏管絃。天下太平無事日，鶯花無限日高眠。
話說這八句詩乃是故宋神宗天子朝中一個名儒，姓邵，諱堯夫，道號康節先生所
作；為歎五代殘唐，天下干戈不息。那時朝屬梁，暮屬晉，正謂是：
朱李石劉郭，梁唐晉漢周：都來十五帝，播亂五十秋。
後來感得天道循環，向甲馬營中生下太祖武德皇帝來，這朝聖人出世，紅光滿天
，異香經宿不散，乃是上界霹靂大仙下降。英雄勇猛，智量寬洪，自古帝王都不及這
朝天子，一條桿棒等身齊，打四百座軍州都姓趙！那天子掃清寰宇，蕩靜中原，國號
大宋，建都汴梁，九朝八帝班頭，四百年開基帝主。因此上，邵堯夫先生讚道：「一
旦雲開復見天！」正如教百姓再見天日之面一般。
那時西嶽華山有個陳摶處士，是個道高有德之人，能辨風雲氣色。一日，騎驢下
山，向那華陰道中正行之間，聽得路上客人傳說：「如今東京柴世宗讓位與趙檢點登
基。」那陳摶先生聽得，心中歡喜，以手加額，在驢背上大笑，顛下驢來。人問其故
。那先生道：「天下從此定矣！正乃上合天心，下合地理，中合人和。」
自庚申年間受禪，開基即位，在位一十七年，天下太平，傳位與御弟太宗。太宗
皇帝在位二十二年，傳位與真宗皇帝，真宗又傳位與仁宗。這仁宗皇帝乃是上界赤腳
大仙；降生之時，晝夜啼哭不止。朝廷出給黃榜，召人醫治，感動天庭，差遣太白金
星下界，化作一老叟前來揭了黃榜，自言能止太子啼哭。看榜官員引至殿下朝見真宗
。天子聖旨，教進內苑看視太子。那老叟直至宮中，抱著太子耳邊低低說了八個字，
太字便不啼哭。那老叟不言姓名，只見化陣清風而去。
耳邊道八個甚字？道是：「文有文曲，武有武曲。」端的是玉帝差遣紫微宮中兩
座星辰下來輔佐這朝天子！文曲星乃是南衙開封府主龍圖閣大學士包拯。武曲星乃是
征西夏國大元帥狄青。這兩個賢臣出來輔佐這朝皇帝，在位四十二年，改了九個年號
。自天聖元年癸亥登基，至天聖九年，那時天下太平，五穀豐登，萬民樂業，路不拾
遺，戶不夜閉，這九年謂之一登；自明道元年，至皇祐三年，這九年亦是豐富，謂之
二登；自皇祐四年，至嘉祐二年，這九年田禾大熟，謂之三登。一連三九二十七年，
號為「三登之世。」那時百姓受了些快樂，誰道樂極悲生：嘉祐三年春間，天下瘟疫
盛行。自江南直至兩京，無一處人民不染此證。天下各州各府雪片也似申奏將來。
且說東京城裏城外軍民死亡大半。開封府主包待制親將惠民和濟局方，自出俸資
合藥，救治萬民。那裏醫治得，瘟疫越盛。文武百官商議，都向待漏院中聚會，伺候
早朝，奏聞天子。
是日，嘉祐三年三月三日，五更三點，天子駕坐紫宸殿，受百官朝賀已畢，當有
殿頭官喝道：「有事出班早奏，無事卷簾退朝。」只見班部叢中，宰相趙哲、參政文
彥博，出班奏曰：「目今京師瘟疫盛行，傷損軍民甚多。伏望陛下，釋罪寬恩，省刑
薄稅，祈禳天災，救濟萬民。」天子聽奏，急敕翰林院隨即草詔，一面降赦天下罪囚
，應有民間稅賦悉皆赦免；一面命在京宮觀寺院修設好事禳災。
不料其年瘟疫轉盛。仁宗天子聞知，龍體不安，復會百官計議。向那班部中，有
一大臣，越班啓奏。天子看時，乃是參知政事范仲淹。拜罷起居，奏曰：「目今天災
盛行，軍民塗炭，日夕不能聊生。以臣愚意：要禳此災，可宣嗣漢天師星夜臨朝，就
京禁院，修設三千六百分羅天大醮，奏聞上帝，可以禳保民間瘟疫。」仁宗天子准奏
。急令翰林學士草詔一道，天子御筆親書，並降御香一柱，欽差內外提點殿前太尉洪
信爲天使，前往江西信州龍虎山，宣請嗣漢天師張真人星夜來朝祈禳瘟疫。就金殿上
焚起御香，親將丹詔付與洪太尉，即便登程前去。
洪信領了聖敕，辭別天子，背了詔書，盛了御香，帶了數十人，上了鋪馬，一行
部從，離了東京，取路逕投信州貴溪縣來。不止一日，來到江西信州。大小官員出郭
迎接。隨即差人報知龍虎山上清宮住持道衆，準備接詔。次日，衆位官同送太尉到於
龍虎山下。只見上清宮許多道衆，鳴鍾擊鼓，香花燈燭，幢幡寶蓋，一派仙樂，都下
山來迎接丹詔，直至上清宮前下馬。
當下上至住持真人，下及道童侍從，前迎後引，接至三清殿上，請將詔書居中供
養著。洪太尉便間監宮真人道：「天師今在何處？」住持真人向前稟道：「好教太尉
得知：這代祖師號曰虛靖天師，性好清高，倦於迎送；自向龍虎山頂結一茅庵，修真
養性；因此不住本宮。」太尉道：「目今天子宣詔，如何得見真人？」真人答道：「
容稟：詔敕權供在殿上，貧道等亦不敢開讀。且請太尉到方丈獻茶，再煩計議。」當
時將丹詔供養在三清殿上，與衆官都到方丈。
太尉居中坐下，執事人等獻茶，就進齋供，水陸俱備。齋罷，太尉再問真人道：
「既然天師在山頂庵中，何下著人請將下來相見，開宣丹詔？」真人稟道：「這代祖
師雖在山頂，其實道行非常：能駕霧興雲，蹤跡不定。貧道等時常亦難得見，怎生教
人請得下來？」太尉道：「似此如何得見？目今京師瘟疫盛行，今上天子特遣下官齎
捧御書丹詔，親捧龍香，來請天師，要做三千六百分羅天大醮以禳天災，救濟萬民。
似此怎生奈何？」真人稟道：「天子要救萬民，只除是太尉辦一點志誠心，齋戒沐浴
，更換布衣，休帶從人，自背詔書，焚燒御香，步行上山，禮拜叩請天師，方許得見
。如若心不志誠，空走一遭，亦難得見。」太尉聽說，便道：「俺從京師食素到此，
如何心不志誠？既然恁地，依著你說，明日絕早上山。」當晚各自權歇。
次日五更時分，衆道士起來，備下香湯，請太尉起來沐浴。換了一身新鮮布衣；
腳下穿上麻鞋草履；吃了素齋；取過丹詔，用黃羅包袱背在脊梁上；手裏提著銀手爐
，降降地燒著御香。許多道衆人等，送到後山，指與路徑。真人又稟道：「太尉要救
萬民，休生退悔之心，只顧志誠上去。」太尉別了衆人，口誦天尊寶號，縱步上山來
。獨自一個，行了一回，盤坡轉徑，攬葛攀藤。約莫走過了數個山頭，三二里多路，
看看腳酸腿軟，正走不動，口裏不說，肚裏躊躇；心中想道：「我是朝廷貴官，在京